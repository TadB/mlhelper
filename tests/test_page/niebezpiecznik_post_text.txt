W chwili pisania tego tekstu wyszukiwarka Shodan twierdzi, iż ma dostęp 805 drukarek z Polski. Z naszych obserwacji wynika, że liczba dostępnych w ten sposób drukarek w ostatnim czasie powoli, acz konsekwentnie się zwiększa.Dostęp do drukarki przez HTTP/HTTPS oznacza w praktyce dostęp do panelu administracyjnego, do którego w niejednym przypadku da się zalogować po haśle domyślnym albo po wprowadzeniu przewidywalnego hasła słownikowego. Wystawione na świat urządzenia wielofunkcyjne należą zarówno do małych podmiotów (np. lokalnych zarządców nieruchomości), jak i do dużych instytucji z rozbudowanymi działami IT.Szacuje się, że tylko ok. 30% specjalistów IT uważa urządzenia wielofunkcyjne za możliwe źródła zagrożeń dla bezpieczeństwa firmy, a przecież do pamięci podręcznej tego urządzenia trafiają ważne dokumenty i jest ono podłączone do sieci. Zdarza się, że to jedne z nielicznych urządzeń, które mają możliwość komunikacji z każdą stacją roboczą w firmie lub ze znaczną ich ilością. To zaś oznacza, że przejęcie kontroli nad drukarką oznacza lepszy dostęp do zasobów firmy, niż w przypadku przejęcia kontroli nad komputerem pracownika niższego szczebla. Możliwe jest także drukowanie treści z przejętej drukarki (co może służyć zarówno niewinnym żartom, jak i poważnym oszustwom), albo wykorzystanie zdalnego dostępu w celu wyciągnięcia dokumentu z pamięci stałej.W Niebezpieczniku już nie raz pisaliśmy o tym, że urządzenia wielofunkcyjne to komputery, które też należy zabezpieczyć. Często posiadają własny system operacyjny (niekiedy oparty na Linuksie/Uniksie) oraz dysk twardy. Dotyczące ich zagrożenia nie bardzo różnią się od zagrożeń „komputerowych”. Jeśli z danej drukarki korzysta kadra menedżerska czy zarząd to atakujący mogą użyć drukarki w charakterze źródła cennych informacji i wcale nie muszą atakować w momencie drukowania. Dane z urządzenia da się wykraść także po pewnym czasie od ich wydrukowania.Firma HP udostępniła webinar na ten temat, w którym wzięli udział także eksperci spoza firmy (m.in. Graham Cluley). To dyskusja ekspertów, która poszerzy wiedzę w zakresie bezpieczeństwa drukarek, pomoże sprawdzić zabezpieczenia sieci drukujących i dowiedzieć jakie są dostępne rozwiązania.Jednocześnie firma HP przygotowała raport pt. Bezpieczeństwo danych CZARNO na BIAŁYM. W raporcie poza danymi dotyczącymi polskiego rynku znajdziecie także ciekawe analizy ataków hackerskich. Nieaktualne już jest przekonanie, że urządzenie wielofunkcyjne będzie bezpieczne, jeśli znajduje się w granicach sieci firmy. W niektórych organizacjach podejmowane są środki zaradcze, ale odsetek specjalistów deklarujących ichstosowanie mówi sam za siebie. Tylko 25% z nich zamyka nieużywane porty. Taki sam odsetek decyduje się na zabezpieczenie dostępu na czas naprawy drukarki. Tylko co piąty specjalista decyduje się na regularne czyszczenie dysków twardych drukarek.Z raportu dowiecie się również jakie mechanizmy kontroli zgodności należy stosować oraz… jak niewielu specjalistów to robi. Jeśli w firmie istnieje świadomość zagrożeń to środkami zaradczymi stają się zabezpieczenie sieci, kontrola dostępu/ochrony danych lub ochrona punktów końcowych (kombinacje tych środków mogą być różne). Tymczasem pewne funkcje bezpieczeństwa mogą być wbudowane w same drukarki (urządzenia wielofunkcyjne) i to już na poziomie BIOS. Warto rozważyć zakup tego typu urządzeń szczególnie wówczas, jeśli wasza organizacja jest na etapie odnawiania floty urządzeń drukujących.Końcowa część raportu HP opisuje kluczowe technologie bezpieczeństwa wprowadzone do urządzeń wielofunkcyjnych tego producenta.Więcej na temat bezpieczeństwa urządzeń drukujących, możecie dowiedzieć się z raportu „Bezpieczeństwo danych czarno na białym” oraz webinaru z expertami ds. Security.